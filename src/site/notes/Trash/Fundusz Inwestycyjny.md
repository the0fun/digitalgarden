---
{"dg-publish":true,"permalink":"/trash/fundusz-inwestycyjny/"}
---


# TFI (Towarzystwo Funduszy Inwestycyjnych)
Takie firmy specjalne co zarządzają Funduszami Inwestycyjnymi
# 
![Pasted image 20250613105249.png](/img/user/Trash/Pasted%20image%2020250613105249.png)

# Fundusz Inwestycyjny
Osoba prawna, która lokuje powierzone przez swoich klientów środki finansowe w różnorodne instrumenty dostępne na rynku finansowym. Główną zaletą funduszy jest to, że łączą kapitały większej ilości inwestorów, co daje realne szanse na lepsze dochody. [**Fundusze inwestycyjne**](https://www.gstfi.pl/fundusze-inwestycyjne "https://www.gstfi.pl/fundusze-inwestycyjne") są zarządzane przez Towarzystwa Funduszy Inwestycyjnych (TFI), które dokonują lokowania pieniędzy klientów m.in. w akcjach, obligacjach, lokatach i innych instrumentach rynku. Fundusze inwestycyjne zbierają środki pieniężne inwestorów, którymi mogą być zarówno osoby prywatne, jak i przedsiębiorstwa, gminy lub podmioty nieposiadające osobowości prawnej. Osobowość prawna funduszu inwestycyjnego stanowi, że funkcjonuje on jako odrębny podmiot o własnym majątku. W praktyce oznacza to, że w momencie jakichkolwiek problemów firmy zarządzającej pieniądze uczestników funduszu są bezpieczne i nie wchodzą do masy upadłościowej towarzystwa.

## Fundusze  Inwestycyjne dzielimy ze względu na
**Kryterium miejsca siedziby funduszu (rezydencji)**
	- Fundusze Krajowe - Podlegają pod polskie prawo, co do zasady denominowane w PLN
	- Fundusze Zagraniczne
**Kryterium Formy Uczestnictwa**
	- Fundusze Otwarte - Fundusz tego typu zbywa i odkupuje jednostki od uczestników funduszu na każde ich żądanie. Fundusz nie ma ograniczenia w emisji i zbywaniu jednostek uczestnictwa, a z chwilą wykupu są one umarzane. Jednostki nie są papierami wartościowymi, nie mogą być przedmiotem obrotu ale podlegają dziedziczeniu. Są wyceniane na podstawie wartości aktywów netto (NAV) funduszu w każdym dniu roboczym;
	- Fundusze Zamknięte - Fundusz taki emituje certyfikaty inwestycyjne posiadające status papierów wartościowych. Certyfikaty mogą być przedmiotem oferty publicznej i być dopuszczone do obrotu na rynku regulowanym lub wprowadzone do alternatywnego systemu obrotu. W przeciwieństwie do funduszy otwartych, nie mamy tutaj do czynienia ze zmieniającą się liczbą jednostek, lecz ze stałą liczbą certyfikatów (która może zwiększać się jedynie w drodze ich specjalnej emisji). Kolejną różnicą jest to, że w przypadku funduszy zamkniętych certyfikaty mogą być zgłoszone do umorzenia tylko w określonych terminach wyznaczonych przez fundusz (np. co kwartał, co pół roku), a ich wycena publikowana jest stosunkowo rzadko (np. raz w miesiącu).
**Kryterium formy prawnej**
	- Fundusze inwestycyjne otwarte (FIO) - takie dla kowalskiego
	- Alternatywne fundusze inwestycyjne (AFI)
		- Specjalistyczne Fundusze Inwestycyjne Otwarte (SFIO) są formą funduszu otwartego, która dopuszcza możliwość zawężenia grona potencjalnych inwestorów. W statucie funduszu mogą być też wprowadzone dodatkowe warunki dotyczące odkupywania jednostek uczestnictwa. Formuła SFIO daje więcej elastyczności w ramach realizowanej polityki inwestycyjnej, m.in. pozwala na lokowanie do 100% aktywów w jednostki lub tytuły uczestnictwa innych funduszy (np. w ramach formuły „master-feeder”);
		- Fundusze Inwestycyjne Zamknięte (FIZ) - Oprócz klasycznych instrumentów dostępnych dla FIO czy SFIO inwestuje w szersze spektrum lokat (udziały w sp. z 0.0., instrumenty pochodne, własność nieruchomości, wierzytelności, waluty). Większa swoboda w kształtowaniu portfela, a także brak konieczności posiadania przez cały odpowiednio wysokiego salda wolnej gotówki umożliwia FIZ-om tworzenie zróżnicowanych strategii inwestycyjnych. Jeśli fundusz emituje certyfikaty inwestycyjne w ramach oferty publicznej, po czym są one dopuszczone do obrotu na rynku regulowanym lub wprowadzone do alternatywnego systemu obrotu jest to FIZ publiczny i wymaga zezwolenia Komisji Nadzoru Finansowego, w innym wypadku działa jako FIZ niepubliczny.
**Najważniejszy podział funduszy** odnosi się do tego gdzie i w co dany fundusz inwestuje. 
	![Pasted image 20250613110707.png](/img/user/Trash/Pasted%20image%2020250613110707.png)
# Jakie dokumenty publikują fundusze?
Każdy fundusz inwestycyjny otwarty, dostępny do dystrybucji w Polsce , publikuje 4 podstawowe dokumenty.

**Prospekt Emisyjny**
	To sformalizowany dokument, określający ramy prawne, w jakich osadzony jest dany fundusz. Z punktu widzenia inwestora, jednym z istotniejszych fragmentów, jest opis polityki inwestycyjnej. Jest on sporządzony w taki sposób, żeby określić warunki brzegowe i limity, których zarządzający funduszem musi przestrzegać. Nie znajdziemy tam zatem np. informacji na temat aktualnego stanu posiadanych obligacji, ale możemy znaleźć np. maksymalny dopuszczalny udział danej klasy aktywów w portfelu.
**Sprawozdanie Finansowe**
	Publikowane 2 razy w roku, zawiera szczegółowy spis instrumentów finansowych, będących w posiadaniu funduszu w określonym dniu: To narzędzie raczej dla zaawansowanych inwestorów, dzięki niemu szybko znajdziemy np. odpowiedź na pytanie czy fundusz zainwestował w papier wartościowy, którego wolelibyśmy w portfelu nie mieć. Dane są jednak publikowane z opóźnieniem, zatem w momencie analizy, stan aktywów funduszu może być już inny. 
**Kluczowe Informacje dla Inwestorów (KIID)**
	Wystandaryzowany, krótki dokument zawierający odpowiedzi na 4 kluczowe dla inwestorów pytania: jakie są cele i polityka inwestycyjna funduszu, jaki jest profil ryzyka funduszu, jakie są opłaty oraz jakie wyniki fundusz osiągał w przeszłości.
**Karta Funduszu**
	Karta funduszu to krótki (zwykle 2-3 stronicowy) dokument, w którym znajdziemy najbardziej podstawowe informacje na temat funduszu, pokazujące w skondensowany sposób wybrane dane z trzech poprzednio wymienionych publikacji. Nie jest tak sformalizowany jak pozostałe dokumenty i potrafi mocno różnić się między poszczególnymi Towarzystwami Funduszy Inwestycyjnych. Pomaga w szybkiej ocenie czy fundusz wart jest naszej uwagi i dalszej analizy.